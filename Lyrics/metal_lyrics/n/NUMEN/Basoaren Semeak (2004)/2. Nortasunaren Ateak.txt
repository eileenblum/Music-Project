Baso ilunaren barnealdean
euriz bustitako irrintzi urrutiak entzuten dira.
Herri baten samina adierazten duten
kondairak kantu bihurtuak.

Zuhaitzen enborrak basoaren zaindari bihurtu dira
gudariak bailira, gudariak bait dira.

Behin jaiotzen ikusi zituen ama lurrak,
bere seme alabak.

Mendiaren magalean sutan dirauen elizak
nortasunaren ateak ditu zabaldu,
indarrean dagoen kristautasunak
heriotzera eraman nahi gaitu.

Airean zabaldutako kedarrak
garaipenaren mezua eramango die herri anaiei.

