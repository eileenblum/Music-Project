Behelainoaren estalki hotzak
herri traidoreen begirada
lausotu du
beren etsipenaren ispilu.
Beldurraren usainak
negar eta aienak
bildu ditu haizearen oihartzunean.
Erruki arren!
Oh izaki jainkozkoak!
Erruki arren!
Numen ahaltsuak!
Gizaki gauzeztan inozoak
traizioaren artzapezpiku madarikatuak!
Erruki zaitezte kristautxuok
bukatu da herri traidoreen epea.
Ihesa, erregua, borroka...
ezer ez duzue zilegi koldarrok,
erabakita dago zuen patua.
Mariren aihotzak
artaldea larrutuko du
otso gosetien amorruz,
eta Herioren hatsak irentsiko ditu
zuen arimak.

