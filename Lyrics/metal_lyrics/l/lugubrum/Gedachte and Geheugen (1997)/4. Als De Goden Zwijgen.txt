Als de nacht valt
stormt Hij voort
gehuld in wolkenflarden

Als de goden zwijgen
brullen de schilden
duizenden namen weerklinken
de rotslawine verplettert
dwazen en zwakken
de Schrik ketent
en verlamt de vluchtenden

De Dodengeleider kijkt toe
Deze reis was de moeite waard
Hij zwijgt als het graf
van zoveel ledematen

als de nacht valt
stormt Hij voort
gehuld in wolkenflarden

Als de goden zwijgen
drinkt de bodem

