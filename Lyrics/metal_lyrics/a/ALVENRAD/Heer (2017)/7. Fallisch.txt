Wees mij ter wille, waarde maagd!
Met gouden appels, elf in tal
En Wodans armring, ook van goud
Verklaar ik de minne, krijg ik jou

Wijk noch weifel, wacht niet op onheil!
Hoe langer ik verduur de duistere nacht
Des te sterker is mijn wil, stormpas vooruit!
Ge zult zo wars niet wezen en weigeren mijn bod?

Het woud ingetrokken, het warme bos
Een twijg getroffen, een toverroe
Ik rits de runen, ik rits ze in
Op magische wijze win ik jou

Een reeks van runen roep ik aan
Een reeks van runen roep ik af
Ik tem je met mijn toverroe!
Runen ter verovering
Runen ter begunstiging
Zo blijft ge in de ban van mij!

