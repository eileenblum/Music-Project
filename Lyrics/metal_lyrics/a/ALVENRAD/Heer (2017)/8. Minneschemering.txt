Vervloek de vrijer, vrees mijn toorn!
Aan kwel en kommer klamp je vast
Kruip in krochten van kwijnend licht
Bij nacht en ontij oogst je doem

Het donkert dezer dagen, duister is de kim
Lang nog zul je lijden het lengen van de nacht

Van licht verstoken, geloken blik
Walg en weerzin wachten jou
Hoon en hekel, helse smart
Honds verlangen, hang naar dood

Euvel zul je uitstaan, onmacht en verdriet
Ongunstig het gesternte, gegeven door het lot
De driften van de reuzen, de drang van een wolvin
Tot eenzaamheid veroordeeld, de ondergang nabij

Gedrochten drommen dol van lust
Buk voor beesten, buig gedwee!
Luid je lokroep, licht je kooi!
De wind verwaait je wulps geschrei

