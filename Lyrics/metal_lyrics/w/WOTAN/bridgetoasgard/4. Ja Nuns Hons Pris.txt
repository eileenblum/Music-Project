Ja nus hons pris ne dira sa raison
Adroitement, se dolantement non
Mais par effort puet il faire chanÃ§on
Mout ai amis, mais povre sont li don
Honte i avront se por ma reanÃ§on
Sui Ã§a deus yvers pris

Ce sevent bien mi home et mi baron
Ynglois, Normant, Poitevin et Gascon
Que je nâai nul si povre compaignon
Cui je lessaisse por avoir en prixon
Je nel di pas por nule retraÃ§on
Mes encor sui ge pris

Or sai je bien de voir certeinnement
Que je ne pris ne ami ne parent
Quant on me faut por or ne por argent
Mout mâest de moi, mes plus mâest de ma gent
QuâaprÃ©s ma mort avront reprochement
Se longuement sui pris

Nâest pas mervoille se jâai le cuer dolant
Quant mes sires met ma terre en torment
Sâil membrast de nostre soirement
Quo nos feÃ¯smes andui communement
Je sai de voir que ja trop longuement
Ne seroie Ã§a pris

Ce sevent bien Angevin et Torain
Cil bacheler qui or sont riche et sain
Quâencombrez sui loing dâaus en autre main
Forment mâamoient, mais or ne mâainment grain
De beles armes sont ore vuit li plain
Por ce que je sui pris

Contesse suer, vostre pris soverain
Vos saut et gart cil a cui je mâen clain
E por ce que je sui pris
Je ne di mie a cele de Chartain
La mere Loeys

