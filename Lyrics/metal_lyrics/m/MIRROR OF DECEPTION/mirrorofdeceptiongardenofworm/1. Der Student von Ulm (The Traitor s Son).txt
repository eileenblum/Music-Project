[performed by Mirror of Deception]Amol isch a Biable en a arms Leba gschmisaa worra
Wia'n'er hoiÃt ond wem'er gheird hot koiner gwisst. 
A reicher Kaufma, gnÃ¤dig wia'n'er war. 
Hot'an en sei warma Schdub aufgnomma
Hot noch'am guggt ond'an au no zom Sutdiera gschickt. 

Bald hot em dem sei Jonga dr Kopf verdreht
Aber do hod von Afang a dr Deifel oms Eck romgspÃ¤ht.
Ihr Vadder hot was Bessers wella, 
's Aufgebot fir an Gscheida bschdella. 
Also hot er'n zom Richder zoga, 
hot au reachd was zammagloga. 
No hen sen en dr Karzer gschperrd, 
wia an Hond hot er do plÃ¤rrt. 

Abr no isch's no schlemmer komma, 
dr Henker hot en mit sich gnomma. 
Er hot en gschdupft ond brennt ond gschla,
des hot er scho ned guad vertra. 
Hot an gschnidda, gschdreckt ond zoga
on'am au no's Kriez verboga. 
Gschdanda hot er's trotzdem net, 
dass er des goldne HÃ¤fale hett. 

Oinaweag hend se'n schuldig gsprocha, ond jetzt
hot dr Henker's Ãgschdle gwetzt. 
Bevor sei Meggl liggt em KrÃ¤dda - 
verschona will er den Siach ja edda - 
Wenscht dr Student derra Bagasch verzweifelt
d'Pescht an' Hals ind Dod ond Deifel
Gschuggd ond narrad sollad se werra 
ond dr liabe Dag lang plÃ¤rra. 

Am Grend isch aber no a Keddele ghengt,
Des hot dr Kaufma mol oira gschenkt. 
Obwohl er se mega hot, isch'er ganga, 
mit eniem Kendle lieÃ er sie hanga. 
Do ischt em no a Lichd uffganga:
Sei oiga Floisch ond Bluat isch's gwaa, 
wo er em Henker blend hot gÃ¤a. 

Dem MÃ¤dle hot's scho's Herz verrissa
's hot bloss no d'PflÃ¤tsch naghengt.
Ond bald scho hot sich's wega dem Wissa
en ra kalda Nacht en da Donau versenkt.

Au ihr Alder war no nemme ganz alloi. 
Er hot koe Ruah mei gfonda, 
gschwÃ¤tzt hot er mit de Baim, mit de Riaba ond de Schdoi. 
Au wenn seine Boener lenggschd em Dreck straggat donda
spukt sei Goischd no am Fluss en nebliche Schdonda.

