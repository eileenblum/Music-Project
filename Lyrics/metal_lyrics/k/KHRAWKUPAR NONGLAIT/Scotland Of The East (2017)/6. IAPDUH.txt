[Written by Khrawkupar and Balajied, music is and composed by Balajied Iawphniaw]

Mynbarim dieng iei ngi rat ngi pynpra phom
Lynti Blei na bneng ngi pyniakhlad
Kyntien iakjakor ngi sngap ngi nguh ngi dem
Sur na trai syrngiew badum ngi ieid

Jingsdang jong ka jingiap duh jong ngi kan tied khyrdop biang kein sa shisien
Mawjam sha kliar ki lum ngi shad khlem poi pyrkhad ha ngi jingiap kan wan

Iapduh (Ka ding kan klang)
Iapduh (Kan bam lut ia baroh)
Iapduh (Pyrthei kan ing)
Iapduh (Ym don ba kan iehnoh)

Ia mei mariang ngi pynjot ngi die tad dor
Ia mangkariang ngi siat kylla
Khra ki Blei ngi bynda ban ioh tyngka
Ia Mawbynna ngi sieh khongpong

Jingsdang jong ka jingiap duh jong ngi kan tied khyrdop biang kein sa shisien
Mawjam sha kliar ki lum ngi shad khlem poi pyrkhad ha ngi jingiap kan wan

Katne ngi kiew haka jingstad bad jingshemphang
Ngi la kiew skong jingsngew sarong
Hynrei ngi klet hawei ka sngi... Ngin sa Iapduh

Puriskam ki jia Meingi ka phet sha krem
Ka bneng ka dum pyrthei ka kyiuh
Jingim jyrsieh ngi babe kylla mynta
La dier ka por ban phet naka

Jingsdang jong ka jingiap duh jong ngi kan tied khyrdop biang kein sa shisien
Mawjam sha kliar ki lum ngi shad khlem poi pyrkhad ha ngi jingiap kan wan

[Solo]

Iapduh (Em,em, em.... ngin ym iap duh)
Iapduh (Em,em, em.... ngin ym iap duh)

Dang don ka por ba ngin kylla, dang don ka lad ngin thaw thymmai
Dang don ka por ba ngin kylla, dang don ka lad ngin thaw thymmai




