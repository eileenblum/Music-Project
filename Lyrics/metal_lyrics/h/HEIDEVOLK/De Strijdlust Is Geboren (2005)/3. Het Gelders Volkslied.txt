Gelders dreven zijn de mooiste
In ons dierbaar Nederland
Vette klei en heidegronden
Beken, bos en heuvelrand
Ginds de Waal, daar weer de IJssel,
Dan de Maas en ook de Rijn
Geeft ons recht om heel ons leven
Trots op Gelderland te zijn

Waar het vaderland bebouwd werd
Door den Saksischen Germaan,
Daar werd onze stam geboren,
Daar is Gelderland ontstaan
En het graan dat thans geoogst wordt
Waar het woest en wild eens was
Geeft ons recht om trots te wezen
Op ons echte Gelders ras

In de dorpen en de steden
Tussen Brabant en de zee
Tussen Utrecht en Westfalen
Heerst de welvaart en de vree
Met je kerken en kastelen,
Met je huisjes aan de dijk,
Gelderland jij bent de parel
Van ons Nederlands koninkrijk

Ginds de Waal, daar weer de IJssel,
Dan de Maas en ook de Rijn
Geeft ons recht om heel ons leven
Trots op Gelderland te zijn

