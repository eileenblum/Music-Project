Woeste wolken aan de horizon
Een groene lucht verstikt de zomerzon
De wind trekt aan over het heideland
Een storm ontwaakt aan het hemelspan

De striemende regen ontneemt mij het zicht
Mijn zinnen verdoofd door donder en schicht
Als d'aarde schudt en de hemel brandt
Ligt mijn lot in godenhand.

Een met de storm
Een met mijn levensadem
Verwoest en verbrand, raas over het het land
Een met de storm

Bulderend geweld en razernij
Verschrikken het land met hevig ontij
Als de donder slaat beeft de aard
Onder het weerlichtend hemelgewaad

Als de storm over het land heen raast
Mijn wezen verstomd ne de wereld vervaagd
Voor godenoog trotseerde ik en overwon
Ben ik een met de storm

Waar bokkenkar over wolken rijdt
De dondergod raast in eeuwige strijd
Zijn hamer ontbrandend in krakend geweld
De hemel verlicht en zijn vijanden velt

Een met de storm
Mijn levensadem
Verlicht en vernieuw, raas door mijn ziel
Een met de storm

