"En France en ad mult merveillus turment;
Orez i ad de tuneire e de vent,
Pluies e gresilz desmesureement;
Chiedent i fuildres e menut e suvent,
E terremoete co i ad veirement.
De seint Michel del Peril josqu'as Seinz
Des Besencun tresqu'as port de Guitsand
N'en ad recet dunt del mur ne cravent.
Cuntre midi tenebres i ad granz;
N'i ad clartet, se li ciels nen i fent.
Hume nel veit, ki mult ne s espaent.
Dient plusor:"Co est li definement,
La fin del secle ki nus est en present."
Il nel sevent, ne dirent veir nient:
Co est li granz dulors por la mort de Rollant."

[In La chanson de Rolland, w. 1423-1437]

