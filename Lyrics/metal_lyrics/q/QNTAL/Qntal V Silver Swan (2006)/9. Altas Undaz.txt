Altas undas que venez suz la mar,
Que fay lo vent Ã§ay e lay demenar,
De mun amic sabez novas comtar,
Qui lay passet ? No lo vei retornar !
Ft oy deu, d'amor !
Ad hora.m dona joi et ad hora dolor !
Ft oy deu, d'amor !
Ad hora.m dona joi et ad hora dolor !

Oy, aura dulza, qui vens dever lai
Un mun amic dorm e sejorn' e jai,
Del dolz aleyn un beure m'aporta.y !
La bocha obre, per gran desir qu'en ai.

Mal amar fai vassal d'estran paÃ¯s,
Car en plor tornan e sos jocs e sos ris.
Ja nun cudey mun amic me traÃ¿s,
Qu'eu li doney Ã§o que d'amor me quis.
Et oy Deu, d'amor !
Ad hora.m dona joi et ad hora dolor !
Et oy Deu, d'amor !
Ad hora.m dona joi et ad hora dolor !
Et oy Deu, d'amor !

