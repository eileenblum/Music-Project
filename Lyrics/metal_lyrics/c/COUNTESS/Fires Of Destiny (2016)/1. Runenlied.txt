Aan de boom in de wind hing Hij
Negen dagen en negen nachten
Drank en voedsel ontbeerde Hij
Een beproeving van al zijn krachten
Aan de boom in de wind hing Hij
Gegeven aan Zichzelf door Zijn speer
Omlaag turend in peilloze diepten
Greep hij de runen en keerde weer

Leesbare, krachtige, sterke staven
Geritst door de grootste der goden
Leesbare, krachtige, sterke staven
Gekleurd door de heer der doden
Ons Zijn volk schonk Hij de runen
Rood kleurden wij de heilige staven
Eeuwenlang wierpen wij de runen
Gadegeslagen door twee zwarte raven

Lang werd ons geloof wreed onderdrukt
Toch bleven de runen altijd bewaard
Door Zijn gruwelijk offer verkregen
Sleutels tot onze verloren aard
Der staven wijsheid zal ons leiden
De oude kennis zal onze zielen laven
De macht der heilige runen hervonden
Weer werpen wij de sacrale staven

