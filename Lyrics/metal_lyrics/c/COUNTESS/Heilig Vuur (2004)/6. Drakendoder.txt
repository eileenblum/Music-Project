"De trotse wilde heet ik, een thuis heb ik niet,
ik weet mij een moederloze man;
mij ontbreekt de vader, zoals die mensen hebben,
daarom zwerf ik steeds eenzaam rond."
[Fï¿½fnismï¿½l 2]

Siegfried de Walsing, Siegmund's zoon
Afstammeling van de Verschrikkelijke zelf
Geboren na de glorieuze dood zijner vader
Werd hij geadopteerd door koning Elf

Dwerg Regin bracht de jonge edelman groot
Hij smeedde opnieuw het gebroken zwaard
De dwerg bracht Siegfried al zijn kennis bij
Wodan zelve gaf hem Grani tot paard

Reeds jong wist hij dat hij slechts kort zou leven
Maar zijn volk zou eeuwenlang zijn daden eren
Volwassen wreekte hij eerst zijn vaders dood
Alvorens zich tot zijn lotsbestemming te keren

Met Regin samen reed hij naar de heuvel
Waar Fadmir het goud van de Rijn lag te bewaken
Een ï¿½ï¿½nogige vreemdeling gaf Siegfried raad
Om de draak te verslaan mocht hij niet verzaken

Hij velde het ondier met het zwaard van Wodan
En bemachtigde de grote schat van de Rijn
Het was een glorieuze zege voor de jonge krijger
Maar het goud zou hem tenslotte noodlottig zijn

