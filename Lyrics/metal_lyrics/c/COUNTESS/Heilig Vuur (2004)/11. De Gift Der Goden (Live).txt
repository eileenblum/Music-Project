In tijden reeds lang vervlogen
Aanbaden wij onze ware goden
Gebroken werd de Romeinse macht
Met moed en eer, met trouw en kracht
Maar door ons koude staal verslagen
Bleven d'indringers ons belagen
Met een vals geloof en zonder gevecht
Onze voorvad'ren alsnog geknecht

Waarlijk, de godenschemering volbracht
Hamer verruild voor kruis, trots voor onmacht
Maar Hij die voor wijsheid een oog heeft gelaten
Wist dat Zijn volk hun goden zouden verlaten
En Hij die doolt wilde hen behoeden voor deze val
Dus brouwden de goden een magische gift in hun hal
Om het oude geloof diep verborgen in hun zielen te bewaren
Ook al zou de Christus heersen, vele en vele jaren

[Chorus:]
De gift der goden
Overleefde de doden
De gift der goden
Weerstond de geboden

Talloze eeuwen gekomen en gegaan
De gift heeft barre tijden doorstaan
Geslacht op geslacht doorgegeven
De verborgen machten zullen leven
Het valse geloof teruggedrongen
Oeroude liederen wederom gezongen
Het heidense vuur zal weer branden
De tempels herrijzen in onze landen

