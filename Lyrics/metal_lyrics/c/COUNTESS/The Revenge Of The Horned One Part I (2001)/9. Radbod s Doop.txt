Hoort het verhaal van Radbod
Belager der middeleeuwse kerk
De machtige koning der Friezen
Een groot krijger, trots en sterk
Steeds belaagd door predikers
Bleef hij een heidense zondaar
Doch eenmaal raakte hij verstrikt
In het web van een leugenaar

"Wanneer ongedoopt gaat gij naar de Hel
Een oord vol vlammen en eeuwige pijn
Doch gedoopt gaat gij naar de Hemel
Waar gij voor eeuwig gelukkig zult zijn"

En Radbod liet zich toen verleiden
De christenen zijn ziel te laten winnen
Doch reeds in het doopwater staand
Schoot hem nog een vraag te binnen

"In die Hemel zegt gij is eeuwig geluk
Maar de trotse koningen van Wodans lijn
Mij geliefde voorvadÂ´ren waar zijn zij?
Men zegt dat zij in Walhalla zijn"

En de prediker antwoordde hem direct
Dat Walhalla was een heidens waanidee
En zijn immers ongedoopte voorvad'ren
Brandden nu in 's duivels vlammenzee

Daarop stapte Radbod uit het heilige water
En weigerde alsnog zich te laten dopen
"Ik ben liever in de Hel bij mijn voorvad'ren
Dan met jullie in de Hemel rond te lopen"

Vanaf toen was de koning nog feller
In zijn haat tegen het christendom
Hij brandde nog vele kerken plat
Menig prediker kwam door zijn hand om
En toen hij uiteindelijk moest sterven
Deed hij dat met opgeheven hoofd
Hij had zijn voorvad'ren niet verraden
En immer aan de oude machten geloofd

